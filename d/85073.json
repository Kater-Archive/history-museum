{"cacheTime": 1595482630, "baseUrl": "https://kater.me/d/85073", "title": "《我是貓》臺語版，作者夏目漱石", "content": [{"author": "단목명연", "body": "\n<p>\n 我是貓。猶未有名。\n </p>\n<p>\n 我毋知影家己生佇佗位，干焦會記佇某一个烏暗閣澹濕的所在喵喵哭吼。我就是佇遮頭一擺拄著人類。而且事後聽講，彼是人類當中上蓋惡毒的書生這个種族，這種書生聽講定定共咱貓族掠來料理來食。毋過彼時的我根本無啥思想所以卻是嘛毋驚。只是予伊囥佇手底雄雄捀起來的時陣感覺浮浮沖。等我佇書生的手上略仔安定了後所看著的面孔應該就是我頭一擺見著所講的人類。當時彼種異樣的感覺到今猶存。先莫講別項，本底用毛草裝飾的面孔竟然裼溜溜的袂輸一个藥矸仔。尾仔我嘛見識過真濟貓仔，毋過從來毋捌見過搪過按呢的破缺生物。而且面孔中央閣懸懸突起。彼个孔中不時呼呼濺出茫霧，用到烏煙瘴氣實在擋袂著。一直到這馬我才知影原來彼是人類噗的薰。\n </p>\n<p>\n 待續\n </p>\n"}]}